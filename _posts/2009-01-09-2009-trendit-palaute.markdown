---
layout: post
status: publish
published: true
title: '2009 Trendit: palaute'
author:
  display_name: Oiva Eskola
  login: oiva
  email: oiva.eskola@gmail.com
  url: ''
author_login: oiva
author_email: oiva.eskola@gmail.com
wordpress_id: 465
wordpress_url: http://www.bobs.fi/oiva/?p=465
date: '2009-01-09 01:30:27 +0200'
date_gmt: '2009-01-08 22:30:27 +0200'
categories:
- web-palvelut
tags:
- palaute
- uservoice
- get satisfaction
- idealist
comments: []
---
<p>Törmäsin <a href="http://www.trendwatching.com/trends/halfdozentrends2009/">Trendwatching.comin kuuteen trendiennustukseen</a> vuodelle 2009. Näistä erityisen kiinnostavalta vaikutti "<a href="http://www.trendwatching.com/trends/halfdozentrends2009/#feedback">Feedback 3.0</a>", eli kaksisuuntainen palautekeskustelu netissä. Tähän asti yritykset ovat joko olleet välittämättä netissä esiintyvästä yritystä koskevasta keskustelusta, tai ne ovat seuranneet sitä hiljaa sivusta.</p>
<p>Feedback 3.0 tuo yrityksen omat vastineet mukaan keskusteluun, kaikkien nähtäville. Yritysten julkaisemat avoimet pahoittelut huonosta asiakaspalvelusta tai virheellisistä tuotteista kertovat yrityksen ottavan palautteen tosissaan ja tekevän asialle jotakin. Yritykset voivat myös julkaista omia vastineitaan jos kokevat arvostelun epäoikeudenmukaiseksi.</p>
<p>Tämä keskustelu tulee tuskin olemaan yritysten hallittavissa, vaikka niillä onkin siinä aktiivinen rooli. Uutena piirteenä keskustelu on ruvennut siirtymään erityisesti palautteeseen ja käyttäjien ideoihin keskittyviin verkkopalveluihin. Tällaisia ovat esimerkiksi <a href="http://getsatisfaction.com/">Get Satisfaction</a> ja <a href="http://www.uservoice.com/">UserVoice</a>.</p>
<p><img class="alignleft size-full wp-image-478" title="feedback" src="/images/2009/01/feedback.png" alt="feedback" width="46" height="133" />Molemmat tarjoavat palvelua, jossa yritys voi liittää sivustolleen <a href="http://getsatisfaction.com/widgets">Feedback-widgetin</a>, jonka avulla voidaan kerätä käyttäjien kysymyksiä ja ideoita. Siis tavallaan ulkoistetaan palautteen kerääminen. Käyttäjän ei tarvitse erikseen mennä erityiselle palautesivulle antaakseen palautetta, vaan lomake aukeaa sille sivulle, missä käyttäjä sattuu olemaan.</p>
<p>Get Satisfactionissa käyttäjät voivat keskustella myös yrityksistä ja tuotteista, jotka eivät ole edustettuina palvelussa. Yritysten on toisaalta helppo päästä mukaan keskusteluun.</p>
<p>Näissä palveluissa käyttäjät voivat myös äänestää muiden käyttäjien tekemiä parannusehdotuksia. Käyttäjille tärkeät asiat nousevat pinnalle, ja niihin voidaan reagoida helposti. Suomessa <a href="http://www.futurice.com/">Futurice</a> on (yhdessä TKK:n <a href="https://noppa.tkk.fi/noppa/kurssi/t-76.4115/esite">ohjelmistoprojektikurssin</a> kanssa) kehittänyt vastaavaan tarkoitukseen <a title="Idealist" href="http://idealist.kuvaboxi.fi/">Idealist</a>-palvelua.</p>
<p>Tulevaisuudessa toivoisin näkeväni samanlaisia widgettejä vieläkin <a title="Wikipedia: sulautettu tietotekniikka" href="http://fi.wikipedia.org/wiki/Sulautettu_tietotekniikka">ubiikimpana</a>, jokaisella nettisivulla riippumatta siitä onko sivuston ylläpitäjä asentanut sellaista vai ei. Ehkä tällaisia Firefox-lisäosia on jo?</p>
<p>Ja miksei sama voisi toimia myös netin ulkopuolella? Haluan voida antaa palautetta <em>heti</em> <span style="text-decoration: line-through;">jos</span> kun bussi on myöhässä, tai kun saan harvinaisen hyvää asiakaspalvelua. Myöhemmin palautetta tulee harvoin annettua.</p>
<p>Palautteen keräämiseen erikoistunut taho pystyisi helposti koostamaan tietoa ja etsimään siitä trendejä, tai pitämään yllä listaa parhaimmista tuotteista ja palveluista. Avoin palautekanava voisi myös ajaa yrityksiä pyrkimään parempiin suorituksiin. Trendwatching:</p>
<blockquote><p><span>Remember, though, as a brand, there's one thing that beats an active FEEDBACK 3.0 strategy, and that's <em>preventing</em> complaints! How? By performing better, of course.</span></p></blockquote>
<p>Kommentit ovat avoinna ;)</p>
