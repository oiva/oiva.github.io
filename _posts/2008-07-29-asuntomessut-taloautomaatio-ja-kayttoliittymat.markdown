---
layout: post
status: publish
published: true
title: Asuntomessut, taloautomaatio ja käyttöliittymät
author:
  display_name: Oiva Eskola
  login: oiva
  email: oiva.eskola@gmail.com
  url: ''
author_login: oiva
author_email: oiva.eskola@gmail.com
excerpt: Asuntomessuilla oli esillä myös erilaisia taloautomaation käyttöliittymiä,
  joista monet olivat melko onnettomia. Käyttöliittymiin ei ole panostettu, eikä niiden
  kohdalla voi puhua helppokäyttöisyydestä.
wordpress_id: 125
wordpress_url: http://www.bobs.fi/oiva/?p=125
date: '2008-07-29 23:59:07 +0300'
date_gmt: '2008-07-29 20:59:07 +0300'
categories:
- käytettävyys
- elämä
tags:
- rfid
- asuntomessut
- käyttöliittymä
- talotekniikka
- bosch
- orb energy monitor
comments:
- id: 3125
  author: Taloautomaatiot? Plus vanhoja muoti-ilmiöitä kautta aikojen&#8230;
    | Talo Rautio
  author_email: ''
  author_url: http://talo-rautio.talopaketti.fi/2012/01/07/taloautomaatiot-plus-vanhoja-muoti-ilmioita-kautta-aikojen/
  date: '2013-05-08 16:52:20 +0300'
  date_gmt: '2013-05-08 14:52:20 +0300'
  content: "[...] samoilla messuilla käynyt Oiva Eskola oli tarkempi. Hän
    arvioi useita eri ratkaisuja blogissaan, tässä linkissä. Oiva Eskolalla
    näyttää olevan myös hivenen kriittinen asenne näihin
    nykytalojen uusiin [...]"
- id: 3461
  author: Janne
  author_email: jjj@iki.fi
  author_url: ''
  date: '2015-01-21 14:25:30 +0200'
  date_gmt: '2015-01-21 12:25:30 +0200'
  content: Ei selviä ilman kokeilua napit, millä lailla selviää
    ilman kokeilua perinteisellä sähköityksellä tehty vaikka 5
    kytkimen ryhmä joista osa  on kahdella tai kolmella vivulla ? Tuossa jopa
    luki mitä ne on. (viittaa tarinan alkuun)
---
<p>Kävin lomalla <a href="http://asuntomessut.vaasa.fi/">Vaasan asuntomessuilla</a>, jossa riitti hulppeita omakotitaloja. Hinnat lähtivät 280 000:sta, kallein oli <a title="Atrium Elite -talon esittely" href="http://www.asuntomessuopas.fi/item.aspx?path=4;1772;2037&amp;id=4708">659 020&nbsp;&euro; (sis. saunan)</a>. Asuntomessuiltahan löytää perinteisesti ideoita ja tyylejä omaan asumiseen, jne.</p>
<p>Asuntomessujen todellinen hupi on tietenkin siinä, että pääsee ilkeilemään miten kalliit talot on pilattu pienillä yksityiskohdilla. Jos kodinhoitohuoneesta on vielä muistettu tehdä ovi ulos, niin ainakin verhot ovat rumat. Jokaisessa kohteessa on yleensä jotain pielessä.</p>
<p>Teemaa mukaillen tarkastelin taloautomaatiovehkeiden käyttöliittymiä enemmän tai vähemmän kriittisesti.</p>
<p><a id="more"></a><a id="more-125"></a></p>
<p><a title="Bosch by oiva_eskola, on Flickr" href="http://www.flickr.com/photos/oiva/2710543403/"><img src="https://farm4.static.flickr.com/3167/2710543403_f689e2fd16.jpg" alt="Bosch" width="500" height="334" /></a></p>
<p>Pelkistetyimmästä päästä oli Boschin Easy Series 'tunkeutumisenestolaite' (<a title="Bosch Easy Series käyttöohje (pdf)" href="http://fe0wap86.bosch.de/intershoproot/eCS/Store/all/ST_NA/lit1/EasySeriesIntru_InstructionBook_ENAU_enUS_F3608588683.pdf">käyttöohje</a> [pdf]).</p>
<p><strong>Päivitys:</strong> käyttöohjeen kuvaama prosessi, johon kuuluu kaksi eri avainta ja numeronäppäimiä ei ole ainoa tapa käyttää laitetta. Hälytyksen saa kuulemma pois päältä näyttämällä paneelille pelkkää RFID-avainta. Kiitos Mika!<span style="color: #888888;"><br />
</span></p>
<p><a title="Säädin by oiva_eskola, on Flickr" href="http://www.flickr.com/photos/oiva/2711355554/"><img src="https://farm4.static.flickr.com/3201/2711355554_74e18e8060.jpg" alt="Säädin" width="500" height="334" /></a></p>
<p>Kolmen merkin näyttö ja menu-nappi kuulostaa pelottavalta yhdistelmältä. Muutamalla eurolla näyttöön olisi saanut neljännenkin merkin, mutta ehkä se ei paljoa auttaisi. Missä tilanteissa painetaan I/O-nappia? Meneekö lämmitys pois päältä jos sitä painaa?</p>
<p><a title="Yö kulku tilanteet by oiva_eskola, on Flickr" href="http://www.flickr.com/photos/oiva/2710541085/"><img src="https://farm4.static.flickr.com/3273/2710541085_1eb2a3c8ff.jpg" alt="Yö kulku tilanteet" width="500" height="335" /></a></p>
<p>Ehdoton suosikkini oli laite, josta löytyy "Yö kulku tilanteet"-nappi. Käyttöliittymässä on viisi nappia, joista yhdenkään merkitys ei selviä ilman käyttöohjetta tai kokeilemista. Käyttöliittymän toiminta ei siis ole kovin läpinäkyvää. Nappien selityksistä voisi päätellä, että 10% halogeenitehon on katsottu olevan tarpeeksi - ainakin jos vain käy yöllä vessassa.</p>
<p><a title="CC Fresh &amp; CC 50 by oiva_eskola, on Flickr" href="http://www.flickr.com/photos/oiva/2710547863/"><img src="https://farm4.static.flickr.com/3101/2710547863_42ffa9426b.jpg" alt="CC Fresh &amp; CC 50" width="334" height="500" /></a></p>
<p>CC FRESH / CC 50 -kombossa toimintoja on ovelasti jaettu kahteen erilliseen paneeliin. Ylempi säätää ilmastointia(?), alempi valoja ja lämpötilaa. Ja aikaa. Bonuspiste symbolista, josta tulee ensimmäisenä mieleen pieru.</p>
<p>Ilmastoinnin voisi ehkä kuvitella sulkevansa, mutta alemman paneelin ON/OFF -nappi hämmentää taas tottumatonta. Mitä tällä kertaa sammutetaan ja miksi?</p>
<h3>Kosketusnäytöt</h3>
<p>Kuuminta uutta olivat kosketusnäytölliset mallit. Näillä laitteilla pystyy muun muassa ohjaamaan valaistusta ja tarkkailemaan lämpötilaa. Asioita, jotka on tähän asti joutunut hoitamaan inhottavan manuaalisesti.</p>
<p><a title="Kosketusnäyttö by oiva_eskola, on Flickr" href="http://www.flickr.com/photos/oiva/2711349806/"><img src="https://farm4.static.flickr.com/3239/2711349806_5e8e54ebfe.jpg" alt="Kosketusnäyttö" width="500" height="335" /></a></p>
<p>Elämässä ja asumisessa on useimmiten kaksi erilaista moodia: STANDARD ja PARTY. Oletettavasti party-nappi himmentää valoja, viilentää lämpötilaa ja soittaa stereoista trance-musiikkia?</p>
<p>Käyttöliittymän perusteella ulkona oli kuvaushetkellä 86835,2 luksin verran valoa, joka ei kerro minulle juuri mitään. Antureista tulee kaikenlaista kivaa dataa, mutta ehkä sitä voisi vähän suodattaa ja muokata ennen käyttäjälle näyttämistä?</p>
<p><a title="Kosketusnäyttö by oiva_eskola, on Flickr" href="http://www.flickr.com/photos/oiva/2710540409/"><img src="https://farm4.static.flickr.com/3095/2710540409_c4e95bb0a4.jpg" alt="Kosketusnäyttö" width="500" height="335" /></a></p>
<p>Busch-Jaeger SMARTtouchin (<a title="Busch-Jaeger Smart touch esite (pdf)" href="http://www.busch-jaeger.de/en/pdf/0971_Controlpa_GB_4_05.pdf">esite</a> [pdf]) käyttöliittymä on käännetty suomeksi, lukuunottamatta 'System'-valikkoa. Lähes selkeän valikon logiikkaa hämmentävät 'Tilanteet'-nappi ja lämmityksen symboli '1'. Onkohan talossa 'tilanne' jos talo palaa vai löytyykö sen takaa party-nappi?</p>
<p><a title="Kosketusnäyttö by oiva_eskola, on Flickr" href="http://www.flickr.com/photos/oiva/2711357652/"><img src="https://farm4.static.flickr.com/3062/2711357652_2cb2b53ca5.jpg" alt="Kosketusnäyttö" width="500" height="335" /></a></p>
<p>Lupaavimmalta näytti Berker MT 701-paneeli (<a title="Berker MT 701 esite (pdf)" href="http://www.berker.com/uploads/tx_berkerproposal/030169_mt701ct_050707_gb_web_01.pdf">esite</a> [pdf]). Käyttöliittymän saa kustomoitua omilla kuvilla ja näytettävät toiminnot valittua. Hinta näyttikin sitten olevan tonnin paikkeilla.</p>
<h3>Voisiko jotain tehdä paremmin?</h3>
<p>Talotekniikkaan törmää helposti jos on vieraana toisen kodissa. Vieraassa talossa on usein vaikea säätää valoja, saati ilmastointia. Asuntomessuilla nähtyjen käyttöliittymien kanssa tehtävät voivat olla vaikeita myös talossa asuville.</p>
<p>VTT:llä on <a title="Käyttäjälähtöisyys kunniaan - 2.6.2006" href="http://akseli.tekes.fi/opencms/opencms/OhjelmaPortaali/ohjelmat/CUBE/fi/system/uutinen.html?id=2526&amp;nav=Uutisia&amp;arkisto=true">tutkittu toimistojen talotekniikan käytettävyyttä</a>:</p>
<blockquote><p>&ndash; Haastattelut todistivat yksiselitteisesti, että nykyisiä työhuonekohtaisia ohjaus- ja säätölaitteita ja käyttöliittymiä ei käytetä tai osata edes käyttää, erikoistutkija  <span style="font-weight: bold;">Ismo Heimonen</span> VTT:ltä summaa.</p>
<p>Seinistä löytyvän huonetermostaatin merkitys on epäselvä eikä sitä tunnisteta lämmönsäätimeksi. Siihen ei uskalleta koskea, koska sen säätämisen luullaan kuuluvan huoltohenkilökunnalle. Ei myöskään tiedetä, vaikuttaako laite lämmitykseen vai jäähdytykseen vai molempiin.</p></blockquote>
<p>Helppokäyttöisemmät käyttöliittymät parantaisivat asumismukavuutta myös kotona. Ensimmäinen askel olisi tajuta, että käyttöliittymä on osa tuotetta ja että sitä voi suunnitella ;)</p>
<p>Tuotekehitystä voi jatkaa myös valojen ohjaamisen ja ulkolämpötilan näyttämisen jälkeen. Olisin halunnut nähdä esimerkiksi näytön, josta voisi tarkkailla sähkön ja veden kulutusta. Erilaisia mittareita on pohdittu mm. <a title="Making energy use visible" href="http://architectures.danlockton.co.uk/2007/07/24/making-energy-use-visible/">täällä</a>. Esimerkiksi <a href="http://greeninterfaces.net/02008/03/06/orb-for-monitoring-home-energy-use/">Orb Energy Monitor</a> olisi hieno.</p>
