---
layout: post
status: publish
published: true
title: Työkaluja diplomityön tekemiseen
author:
  display_name: Oiva Eskola
  login: oiva
  email: oiva.eskola@gmail.com
  url: ''
author_login: oiva
author_email: oiva.eskola@gmail.com
wordpress_id: 712
wordpress_url: http://www.bobs.fi/oiva/?p=712
date: '2009-10-19 21:19:40 +0300'
date_gmt: '2009-10-19 19:19:40 +0300'
categories:
- koulu
- web-palvelut
tags:
- diplomityö
- Dropbox
- latex
comments: []
excerpt: Muutamia työkaluja joita käytin diplomityötä tehdessä.
---
<p>On se aika koulunkäynnistä kun pitäisi kirjoittaa diplomityö. Aikaa on maaliskuun loppuun, joten kiire tulee. Tässä muutamia työkaluja, jotka eivät takaa työn valmistumista, mutta helpottavat prosessia:</p>
<h2><a href="https://www.getdropbox.com/referrals/NTIzMzQ5MzY5" target="_blank"><img title="DropBox logo" src="https://www.getdropbox.com/static/images/dropbox_logo_home.png" alt="" width="290" height="75" /></a></h2>
<a href="https://www.getdropbox.com/referrals/NTIzMzQ5MzY5" target="_blank">Dropbox</a> on palvelu, joka synkronoi tiedostoja eri tietokoneiden välillä.  Helposti. Dropbox on kuin mikä tahansa muu kansio tietokoneessasi.  Kaikki sinne tallennetut tiedostot synkronoidaan palvelimen kanssa, ja  tiedostoihin tehdyt muutokset näkyvät saman tien kaikissa tietokoneissa  joihin olet asentanut Dropboxin.</p>
<p>Tiedostojen tallennuksesta jää versiohistoria, johon pääsee käsiksi  palvelun verkkosivun kautta. Myös poistetut tiedostot näkyvät netissä.</p>
<p>Dropbox toimii Windowsissa, OS X:ssä, Linuxissa ja <a href="http://www.getdropbox.com/iphoneapp" target="_blank">iPhonessa</a>.  Ilmaisessa versiossa on 2 gigaa tilaa tiedostoille. 50GB maksaa  kymmenen dollaria kuussa. (Suosituksista saa 250MB lisää tilaa <img src="../wp-includes/images/smilies/icon_wink.gif" alt=";)" /> )</p>
<h3>Plussaa</h3>
<ul>
<li>Tiedostojen automaattinen synkronointi pöytäkoneen, läppärin ja työkoneen välillä</li>
<li>Dropbox toimii kätevänä varmuuskopiona jos se on asennettuna  useammalle koneelle. Pelkästään verkkoon tehtyyn kopioon ei kannata  luottaa, ja todella tarkka tietysti tallentaa tiedostot myös ulkoiselle  kovalevylle tms.</li>
</ul>
<h3>Miinusta</h3>
<ul>
<li>Ilmainen 2 GB on nopeasti täynnä jos haluaa säilöä kuvia tai muita isoja tiedostoja</li>
<li>Ei, Dropbox ei ratkaise ääkkösongelmia macin ja windowsin välillä <img src="../wp-includes/images/smilies/icon_smile.gif" alt=":)" /></li>
<li>Ei sovellu käyttäjille, jotka vierastavat tiedostojensa lataamista  &ldquo;pilveen&rdquo; tai mihinkään vieraaseen verkkopalveluun. (Tiedostot salataan  ja siirrettään salattuja yhteyksiä pitkin, mutta ymmärrän jos se ei  riitä vakuuttamaan.)</li>
</ul>
<h2><a href="http://www.refworks.com/" target="_blank"><img title="Refworks logo" src="https://www.refworks.com/_img/Logo.gif" alt="" width="341" height="58" /></a></h2>
<a href="http://www.refworks.com/" target="_blank">Refworks</a> on  verkkopalvelu lähdeviitteiden hallitsemiseen. Palveluun voi syöttää  kaikki mahdolliset tiedot mitä lähteistä tietää. Refworksistä saa ulos  listan viitteistä todella monessa eri formaatissa, mm. Harvardin  standardin mukaisessa nimi &ndash; vuosiluku -muodossa.</p>
<p>Viitteitä ei tarvitse useinkaan syöttää käsin. Refworks on integroitu mm. <a href="http://scholar.google.fi/" target="_blank">Google Scholar</a> -hakuun ja TKK:n kirjaston hakuihin. Hakutuloksista voi siirtää lähdeviitteet suoraan RefWorksiin.</p>
<p>Refworks on ilmainen jos koulu on ostanut lisenssin. Muuten käyttö maksaa $100/vuosi.</p>
<h3>Plussaa</h3>
<ul>
<li>Integrointi hakupalveluihin, vähän käsin kirjoittamista</li>
<li>Elektronisista lähteistä voi tallentaa pdf:n liitteeksi viitteeseen</li>
</ul>
<h3>Miinusta</h3>
<ul>
<li>Refworksin käyttökokemus on kauhea. Sivuja lataillaan uusiksi, ja käsin syötetyn tiedon puolesta saa pelätä</li>
<li>En ole keksinyt palvelulle muuta käyttöä kuin viitteiden säilömisen  ja määrämuotoisen listaamisen. Sama onnistuu varmasti muillakin  työkaluilla tai käsin</li>
</ul>
<h2><img title="LaTeX-logo" src="https://upload.wikimedia.org/wikipedia/commons/thumb/2/25/LaTeX_logo.png/180px-LaTeX_logo.png" alt="" width="180" height="75" /></h2>
<p>Latex ei ole työkalu sinänsä, vaan <a title="Wikipedia: LaTeX" href="http://fi.wikipedia.org/wiki/Latex" target="_blank">ladontajärjestelmä</a>.  Todella paljon yksinkertaistettuna: tekstin rakenne merkataan  Latex-elementeillä (hiukan samaan tapaan kuin HTML-dokumentin rakenne  merkataan). Teksti ajetaan pulauttimen läpi, joka muotoilee tekstin  näyttämään hyvältä <img src="../wp-includes/images/smilies/icon_smile.gif" alt=":)" /> .</p>
<p>Eri dokumenttityypeille on olemassa pohjia, jotka hoitavat muotoilun  pitkälti puolestasi. Verkosta löytyy esimerkiksi TKK:n tietotekniikan  laitoksen <a href="http://www.cse.hut.fi/%7Esos/opetus/dippa/thesis_template.tar.gz" target="_blank">englanninkielinen diplomityöpohja</a> (lähde: Sanna Suorannan kokoama erinomainen <a href="http://www.cse.hut.fi/%7Esos/opetus/dippa/tips.html" target="_blank">ohje diplomityön tekemiseen</a>.)</p>
<p><em>Windowsille</em> on olemassa <a href="http://www.tug.org/protext/" target="_blank">proTeXt</a>-paketti,  joka sisältää Latex-dokumentin tekemiseen tarvittavat työkalut.  Asennusohjeet löytyvät mukana tulevasta pdf-tiedostosta. Myös  asennusohjelmat käynnistetään kyseisestä pdf:stä. Tarkoituksena on  ilmeisesti pakottaa kaikki lukemaan asennusohjeet, mikä kyllä kannattaa.</p>
<p><em>OS X:lle</em> vastaava paketti on <a href="http://www.tug.org/mactex/" target="_blank">MacTex</a>. Ladattava paketti on 1,2 gigaa, mutta sisältää tarvittavat työkalut.</p>
<h3>Plussaa</h3>
<ul>
<li>Latexilla pärjää tilanteissa joissa dokumentin monimutkaisuus olisi  liikaa Wordille. Olen melko vakuuttunut että diplomityö on tällainen  dokumentti</li>
<li>Teksti tallennetaan tekstimuodossa. Tämä mahdollistaa  versiohallinnan tekstille ja sisällön hakemisen tiedostoista ilman  niiden avaamista. Tämä myös vähentää tiedoston korruptoitumisen vaaraa</li>
<li>Tekstin ulkoasua pystyy tarvittaessa hallitsemaan erittäin tarkasti</li>
</ul>
<h3>Miinusta</h3>
<ul>
<li>Latexin asennusprosessi voi tuntua kohtuuttoman vaikealta verrattuna Wordin avaamiseen</li>
<li>Tekstin merkkaaminen vaatii opettelua</li>
</ul>
<p>Tässä tähän asti tärkeimmät työkalut. Katsotaan mitä muita tulee vastaan työn edistyessä.</p>
