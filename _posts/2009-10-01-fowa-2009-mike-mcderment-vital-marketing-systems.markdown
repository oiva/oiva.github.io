---
layout: post
status: publish
published: true
title: 'FOWA 2009: Mike McDerment &ndash; Vital marketing systems'
author:
  display_name: Oiva Eskola
  login: oiva
  email: oiva.eskola@gmail.com
  url: ''
author_login: oiva
author_email: oiva.eskola@gmail.com
wordpress_id: 704
wordpress_url: http://www.bobs.fi/oiva/?p=704
date: '2009-10-01 20:48:05 +0300'
date_gmt: '2009-10-01 18:48:05 +0300'
categories:
- web-palvelut
- Palautetut
tags: []
comments: []
---
<p>Mike McDerment on laskutuspalvelu <a href="http://www.freshbooks.com/">FreshBooksin</a> perustaja. Miken esitys käsitteli verkkopalvelujen markkinointisysteemejä, eli sitä miten palvelua voi markkinoida ja miten seurata markkinoinnin tehoa.</p>
<ul>
<li> FreshBooks syntyi todellisesta tarpeesta: miten hoitaa laskutus ilman Exceliä?</li>
<li>Monet käyttävät edelleen Exceliä, miten saada heidät palvelun käyttäjiksi? FreshBooks käyttää <a title="Wikipedia: freemium" href="http://fi.wikipedia.org/wiki/Freemium">freemium</a>-mallia: palvelua voi käyttää ilmaiseksi, mutta esimerkiksi hallittavien asiakkaiden määrää on rajoitettu ilmaisversiossa.</li>
<li>Ilmaisversion käyttäjät halutaan jossain vaiheessa saada vaihtamaan maksulliseen versioon. Tämä voi viedä jopa useita vuosia. Palvelun kannalta on tärkeää tunnistaa millaiset asiakkaat siirtyvät maksulliseen versioon ja mitkä tekijät vaikuttavat päätökseen.</li>
<li>Kaikkien kävijöiden saaminen rekisteröityneiksi asiakkaiksi ei kannata. Useammat rekisteröityneet eivät välttämättä näy maksavien asiakkaiden määrässä.</li>
</ul>
<ul>
<li>Miken mielestä markkinoinnin seuranta on tärkeintä mitä verkkopalvelussa voi olla. Muita ominaisuuksia voi kehittää myöhemmin, mutta tärkeämpää on seurata mitkä asiat toimivat ja miten markkinointi tehoaa.</li>
<li>Markkinointisysteemi koostuu kolmesta osasta: seuranta, varastointi ja analysointi</li>
<li>Seuranta: mistä kävijät tulevat, millä hakusanoilla kävijät löytävät palvelun Googlesta, mille sivulle kävijät tulevat ensin jne. Ketkä kävijät rekisteröityvät palveluun? Tätä voi seurata esimerkiksi keksien avulla.</li>
<li>Varastointi: seurattavien asioiden liittäminen käyttäjätietoihin. FreshBooksin käyttäjätietokannassa on tieto miltä sivulta kävijät tulivat ja mitä reittiä pitkin he rekisteröityivät.</li>
<li>Analysointi: työkalujen rakentaminen, joilla markkinointi-ihmiset voivat seurata edellä mainittuja asioita. Tavoite on, että markkinoijat voivat itse hoitaa markkinoinnin ja seurannan. Analysoinnin avulla pystytään päättämään mihin asioihin kannattaa markkinoinnissa panostaa.</li>
</ul>
