---
layout: post
status: publish
published: true
title: Verkkosivun käytettävyys ja oikea elämä
author:
  display_name: Oiva Eskola
  login: oiva
  email: oiva.eskola@gmail.com
  url: ''
author_login: oiva
author_email: oiva.eskola@gmail.com
wordpress_id: 626
wordpress_url: http://www.bobs.fi/oiva/?p=626
date: '2009-07-13 13:35:26 +0300'
date_gmt: '2009-07-13 11:35:26 +0300'
categories:
- käytettävyys
tags:
- finnkino
comments: []
---
<p>Miten verkkosivun käytettävyys voi vaikuttaa elämään lihamaailmassa? Esimerkki:</p>
<p><a href="http://www.finnkino.fi/">Finnkino</a> mainostaa elokuvalippujen tulostamista kotona. Jokaisen teatterista ostetun lipun takana lukee "Leffaliput napin painalluksella. Tulosta lippusi jo kotona."</p>
<p>Tästä huolimatta olin viikonloppuna Tennispalatsissa ostamassa lippuja. Teatterin (alimiehitetty) lippukassa oli jumissa, koska edelläni oli Kiukkuinen Asiakas.</p>
<p>Asiakkaalle oli epäselvää miksi hänen piti käydä noutamassa netissä ostamansa liput teatterin kassalta. Asiakas oli yrittänyt tulostaa lippunsa netissä, mutta oli epäonnistunut. Asiakas ei ollut uskaltanut yrittää tulostamista uudestaan, sillä pelkäsi joutuvansa maksamaan lipuista uudestaan. Tulos: kaikki odottavat lippujonossa pari ylimääräistä minuuttia.</p>
<p>Yhtenä käytettävyyden mittarina voi käyttää tarvittavien tukipalvelujen määrää. Tämä on siitä kiva mittari, että se näkyy melko nopeasti ja suoraan asiakasrajapinnassa. Se, että välittyykö viesti tässä tapauksessa lipunmyyjiltä verkkokaupasta päättävälle taholle on silti epävarmaa, en löisi vetoa sen puolesta.</p>
