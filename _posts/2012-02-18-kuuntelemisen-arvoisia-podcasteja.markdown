---
layout: post
status: publish
published: true
title: Kuuntelemisen arvoisia podcasteja
author:
  display_name: Oiva Eskola
  login: oiva
  email: oiva.eskola@gmail.com
  url: ''
author_login: oiva
author_email: oiva.eskola@gmail.com
excerpt: Muutamia podcasteja, joita sinunkin kannattaisi kuunnella.
wordpress_id: 809
wordpress_url: http://www.bobs.fi/oiva/?p=809
date: '2012-02-18 09:46:36 +0200'
date_gmt: '2012-02-18 07:46:36 +0200'
categories:
- elämä
- linkit
- internet
tags:
- podcast
- ohjelmointi
- 5by5
- JavaSript
comments:
- id: 1616
  author: "äiree"
  author_email: amanda@iloinen.net
  author_url: ''
  date: '2012-02-18 17:38:01 +0200'
  date_gmt: '2012-02-18 15:38:01 +0200'
  content: "Hei,\r\nhienoa että oot luonnehtinut näitä valitsemiasi
    podcasteja: just tällasta tiedon esipureksintaa tarvitaan tänä
    päivänä. Aion kuunnella noi Walter Isaacson-pätkät, ainakin
    toisen niistä.\r\n\r\nOiskohan kirjassa kuitenkin ytyä henkilöhistoriana?
    Se siinä ainakin meikäläiseen tehosi eniten, ihminen ja hänen
    kohtalonsa."
- id: 1617
  author: Oiva
  author_email: oiva.eskola@gmail.com
  author_url: http://oivaeskola.fi
  date: '2012-02-18 19:08:29 +0200'
  date_gmt: '2012-02-18 17:08:29 +0200'
  content: "Henkilöhistoriana varmaan toimii, ja voi olla, että se oli se
    mitä Jobskin kirjalta toivoi.\r\n\r\nMeitä nörttejä kuitenkin
    kiinnostaa eniten Jobsin työ: mitä hän teki NeXTillä ja Applella,
    ja miksi iPhone ja OS X ovat sellaisia kuin ovat. Siracusa ja Gruber (http://daringfireball.net/2012/02/walter_isaacson_steve_jobs)
    ovat sitä mieltä, että Isaacson paitsi jätti kysymättä
    kaikkein mielenkiintoisimmista asioista, myös raporoi Jobsin työhön
    liittyvistä asioista välillä täysin päinvastoin kuin
    ne oikeasti ovat. Ja harmistus on suuri, kun Jobsilta näitä asioita
    ei enää päästä kysymään."
---
<p>En varmaan pystyisi kulkemaan bussilla Espoosta Helsinkiin jos podcasteja ei olisi olemassa. Nyt tuon ajan pystyy käyttämään, jos ei sivistävästi, niin ainakin viihdyttävästi.</p>
<p>Uskoakseni <em>kaikki muutkin</em> kuuntelevat jo näitä, mutta kaiken varalta tässä on lista podcasteista, joita kuuntelen tällä hetkellä. Kaikki listan podcastit ovat englanniksi, mutta kerro toki kommenteissa jos tiedät hyviä suomenkielisiä podcasteja. Tai muuten vaan hyviä podcasteja. Mutta asiaan:</p>
<h3>Tietotyöläisille</h3>
<p><strong><a title="Back to Work" href="http://5by5.tv/b2w/54">Back to work</a></strong>. <a href="http://www.merlinmann.com/">Merlin Mann</a> ja <a href="http://benjamin.org/dan/">Dan Benjamin</a> keskustelevat viikoittain siitä, miten tehdä hyvää työtä nykypäivän työelämässä, miten omaan työnkuvaan voi vaikuttaa, ja miten tietää mitä haluaa oikeasti tehdä. Ja yleensä höpöttävät aiheen vierestä, mutta viihdyttävästi.</p>
<p>Merlin tykkää heittää kuulijoille vaikeita kysymyksiä, joihin ei tarjoa helppoja vastauksia. Esimerkiksi "pitäisitkö siitä, jos nykyinen työsi olisi kymmenen kertaa enemmän <em>sitä,</em> mitä se on nyt? (Koska sitä se tulee luultavasti olemaan.)" Vanhoista jaksoista erityisen hyviä ovat <a title="Back to Work #7: Vocational Wheel" href="http://5by5.tv/b2w/7">7</a>, <a title="Back to Work #10: At Last the 'Inspiration' Show" href="http://5by5.tv/b2w/10">10</a>, <a title="Back to Work #12: Chewie's Medal is Not Canonical" href="http://5by5.tv/b2w/12">12</a>, <a title="Back to Work #17: Brick Building Full of Lies" href="http://5by5.tv/b2w/17">17</a>, <a title="Back to Work #33: The Hypocrite You Can Live With" href="http://5by5.tv/b2w/33">33</a>, <a title="Back to Work #39: A Source of Rice with Velocity" href="http://5by5.tv/b2w/39">39</a>, <a title="Back to Work #41: Carpal Tunnel Diem" href="http://5by5.tv/b2w/41">41</a>, <a title="Back to Work #47: Utter Failure &amp; Hotel Steak" href="http://5by5.tv/b2w/47">47</a>, <a title="Back to Work #50: The Pork Soup Paradox" href="http://5by5.tv/b2w/50">50</a>... oikeastaan kannattaa kuunnella kaikki jos vain jaksaa. Jos kuuntelisin vain yhtä podcastia, kuuntelisin tätä.</p>
<p><strong><a title="Mac Power Users" href="http://5by5.tv/mpu">Mac Power Users</a>.</strong> <a href="http://www.macsparky.com/">David Sparks</a> ja <a href="http://katiefloyd.me/">Katie Floyd</a> kertovat miten saat enemmän irti Applen tuotteista, ja haastattelevat eri alojen ihmisiä heidän työskentelytavoistaan. <a title="Mac Power Users #70: Using Automator with Ben Waldie" href="http://5by5.tv/mpu/70">Automator-jakso</a> oli ainakin minulle uutta asiaa.</p>
<h3>Ohjelmoijille</h3>
<p><strong><a href="http://javascriptjabber.com/">Javascript Jabber</a></strong>: huono äänenlaatu, mutta hyvää asiaa JS-maailman viimeisimmistä käänteistä. Mukana mm. <a href="http://yehudakatz.com/">Yehuda Katz</a>. Kuuntele tätä jos haluat tietää mitä MVC-frameworkkia käytät puolen vuoden päästä ;)</p>
<p><strong><a href="http://5by5.tv/buildanalyze">Build and Analyze</a></strong>. Yksittäisen iOS-ohjelmoijan (<a href="http://www.instapaper.com/">InstaPaperin</a> <a href="http://www.marco.org/">Marco Armentin</a>) näkemyksiä tuotteen rakentamisesta, iOS-kehityksestä, mobiiliskenestä ja kahvista. Alkupään jaksoissa keskityttiin ehkä hieman enemmän käytännön devaamiseen, nyt painopiste on siirtynyt yleiseen käsienheilutteluun Applesta.</p>
<h3>Web Designereille</h3>
<p><strong><a href="http://5by5.tv/webahead">The Web Ahead</a></strong>: <a href="http://5by5.tv/person/jen-simmons">Jen Simmons</a> ja vieraat vastaavat kysymyksiin mihin internet on menossa, miten ihmiset käyttävät sitä, ja miten verkkopalveluita pitäisi suunnitella. Hyviä pointteja esimerkiksi <a title="The Web Ahead #16: Mobile Capabilities with Jason Grigsby" href="http://5by5.tv/webahead/16">mobiililaitteille suunnittelusta</a>, mutta muihin podcasteihin verrattuna hyötysuhde on tähän mennessä ollut vähän heikompi.</p>
<p><strong><a href="http://5by5.tv/bigwebshow">The Big Webshow</a></strong>: <a href="http://www.zeldman.com/">Jeffrey Zeldman</a> ja vieraat keskustelevat satunnaisista web designiin liittyvistä asioista. Tämä on rehellisesti sanottuna eniten vaarassa tippua listaltani, koska äänenlaatu on usein heikko, ja aiheiden kirjo on liian suuri makuuni.</p>
<h3>Sekalaiset</h3>
<p><strong><a href="http://5by5.tv/hypercritical">Hypercritical</a>: </strong><a href="http://5by5.tv/person/john-siracusa">John Siracusa</a> pystyy viihdyttävästi kritisoimaan asiaa kuin asiaa, oli se sitten Pixar, Apple (<em>varsinkin</em> Apple) tai voileipägrillit. Siracusa analysoi aiheitaan joka kantilta muodostaen aukottomia päättelyketjuja.</p>
<p>Ehdottomasti parhaimpia jaksoja ovat olleet <a title="Hypercritical #42: The Wrong Guy" href="http://5by5.tv/hypercritical/42">42</a>&nbsp;ja&nbsp;<a title="Hypercritical #43: The Scorpion and the Frog" href="http://5by5.tv/hypercritical/43">43</a>, joissa pureudutaan siihen, mikä kaikki on pielessä Walter Isaacsonin kirjoittamassa Steve Jobs -elämänkerrassa, ja miksi Isaacson oli ylipäätään väärä ihminen kirjoittamaan kyseistä kirjaa.</p>
<p><strong><a href="http://itunes.apple.com/us/podcast//id489250422">Man vs. Debt</a></strong> on samannimisen <a href="http://manvsdebt.com/">blogin</a> vielä suhteellisen tuore podcast, mikä on vaikuttanut lupaavalta. Hyvää inspiraatiokamaa veloista irti pääsemiseen.</p>
<p><a href="http://5by5.tv/criticalpath"><strong>Critical Path</strong></a>: Suomessa asuva, ex-nokialainen <a href="http://www.asymco.com/">Horace Dediu</a> on yhtään vähättelemättä luultavasti paras mobiilialan analyytikko. Suositeltavaa kuunneltavaa jos kiinnosta esimerkiksi <a title="The Critical Path #10: The Means of Production" href="http://5by5.tv/criticalpath/10">miksi Apple oikeasti menestyy</a>.</p>
<p><strong><a href="http://www.freakonomics.com/radio/">Freakonomics Radio</a></strong>: Freakonomics-kirjojen kirjoittajat Steven D. Levitt ja Stephen J. Dubner kertovat hauskasti yllättävistä talouteen liittyvistä asioista.</p>
<p><strong><a href="http://www.radiolab.org/">Radiolab</a></strong>: todella hyvin tuotettuja radio-ohjelmia milloin mistäkin. Hyviä esimerkkejä laadusta ovat esimerkiksi <a href="http://www.radiolab.org/blogs/radiolab-blog/2011/jul/26/4-track-mind/">A 4-Track Mind</a>, <a href="http://www.radiolab.org/blogs/radiolab-blog/2011/oct/18/slow/">Slow</a>, <a href="http://www.radiolab.org/2011/nov/14/">Patient Zero</a> ja <a href="http://www.radiolab.org/2010/oct/08/">Cities</a>.</p>
<h3>Downcast</h3>
<p>Podcastien kuuntelemiseen kannattaa hankkia sitä varten suunniteltu applikaatio. Iphonelle on esimerkiksi <a href="http://downcastapp.com/">Downcast</a>, joka osaa ladata podcastit suoraan puhelimeen, tehdä älykkäitä soittolistoja, striimata podcasteja ja paljon muuta. Tämän applikaation ansiosta en enää synkronoi iPhonea iTunesiin. Vaihtoehtoja iOS ja Android-laitteille löytyy <a href="http://lifehacker.com/5811101/five-best-mobile-podcast-catchers">täältä</a>.</p>
<h3>5by5</h3>
<p>Tarkkasilmäisimmät ehkä huomasivatkin jo, että suurin osa podcasteista on <a href="http://5by5.tv/">5by5</a>:n julkaisemia. 5by5 ja sen perustaja Dan Benjamin tuntuvat löytävän mielenkiintoisia ihmisiä ja aiheita jatkuvalla syötöllä.</p>
<p>Dan myös kanssajuontaa itse useaa mainituista podcasteista, mikä on ilo, sillä hän osaa antaa vierailleen tilaa, mutta saa heistä heidän parhaimpansa esiin. Dan on podcastien perusteella myös varsin <em>hyvä</em> ihminen, mikä tekee niistä inspiroivaa kuunneltavaa. Kannattaa siis katsoa, josko 5by5:n julkaisemien <a href="http://5by5.tv/broadcasts">podcastien listalta</a> löytyisi jotain sinua kiinnostavaa.</p>
