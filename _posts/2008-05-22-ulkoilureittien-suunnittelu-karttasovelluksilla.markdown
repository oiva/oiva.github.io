---
layout: post
status: publish
published: true
title: Ulkoilureittien suunnittelu karttasovelluksilla
author:
  display_name: Oiva Eskola
  login: oiva
  email: oiva.eskola@gmail.com
  url: ''
author_login: oiva
author_email: oiva.eskola@gmail.com
excerpt: Pyöräilyreittejä pystyy Espoossa suunnittelemaan ainakin kolmella eri karttasovelluksella.
wordpress_id: 92
wordpress_url: http://www.bobs.fi/oiva/?p=92
date: '2008-05-22 12:57:02 +0300'
date_gmt: '2008-05-22 09:57:02 +0300'
categories:
- elämä
- web-palvelut
tags:
- kartta
- google maps
- ytv
- espoo
- pyöräily
- reittiopas
comments: []
---
<p>Rupesin pyöräilemään, sillä haluan selvitä kesäkuun lopussa järjestettävästä <a title="Tahko MTB rataprofiili" href="http://www.tahkomtb.fi/index?page=4">Tahko MTB:stä</a> elävänä.</p>
<p>Netin karttasovelluksista on hyötyä joko reittien suunnittelussa, tai ajettujen reittien pituuden mittaamisessa. Pyörässäni ei ole mittaria, sillä en oikein pidä reaaliaikaisesta datasta.</p>
<h3>YTV kevyen liikenteen reittiopas</h3>
<p><img class="alignleft size-full wp-image-94" style="float: left;" title="YTV kevyen liikenteen reittiopas - menu" src="/images/2008/05/menu1.png" alt="" width="148" height="182" />(<a href="http://kevytliikenne.ytv.fi">http://kevytliikenne.ytv.fi</a>) YTV:n kevyen liikenteen reittioppaalla voi etsiä reitin, joka kulkee kevyen liikenteen väyliä pitkin. Reitillä voi painottaa asfaltti- tai sorapäällysteisiä teitä, tai etsiä lyhimmän mahdollisen reitin kahden pisteen välillä.</p>
<p>Reittiä voi muokata omilla välipisteillä. Muista karttasovelluksista poiketen valikko aukeaa klikkaamalla karttaa hiiren vasemmalla napilla.</p>
<p>Välipisteet on jostain syystä rajoitettu viiteen. Vaihtoehtona olisi voinut olla "lisää välipiste" / "poista välipiste", jolloin reittiä olisi voinut määrittää vapaammin. Ylimääräisten välipisteiden lisääminen on hankalaa, sillä niiden järjestys on sidottu. Viidellä välipisteellä ei pysty myöskään suunnittelemaan kovin monimutkaisia reittejä.</p>
<p>Kevyen liikenteen reittiopas arvioi reitin pituuden ja siihen kuluvan ajan todella hyvin. Linkin valmiiseen reittiin voi lähettää sähköpostilla. <a href="http://kevytliikenne.ytv.fi/#mapcenter(point*2542400*6677820)mapzoom(5)from(point*2546613*6675738)to(point*2546575*6675794)via((point*2543456*6674720)(point*2539250*6672488)(point*2535472*6677668)(point*2546788*6682431)(point*2547644*6680744))routingmethod(tarmac)background(map)">Tässä esimerkki reitistä</a>, jota olen ajanut molempiin suuntiin.<br />
<a id="more"></a><a id="more-92"></a></p>
<h3>Google Maps Finland</h3>
<p>(<a href="http://maps.google.fi/">http://maps.google.fi/</a>) Google Mapsia voi käyttää reittiohjeiden hakemiseen. Sovellus toimii myös pyöräilyreittien suunnitteluun, jos olettaa, että suurimpien teiden vieressä kulkee yleensä pyörätie.</p>
<p><img class="alignleft size-full wp-image-95" style="float: left;" title="Google Maps menu" src="/images/2008/05/menu2.png" alt="" width="155" height="33" /> Google Mapsissa parasta on mahdollisuus vetää reittiä mistä tahansa pisteestä. Karttaan lisätään automaattisesti uusi välipiste, jonka voi hiirellä vetää mihin haluaa.</p>
<p>Reitti etsitään aina autoteitä pitkin, mikä ei aina toimi kevyen liikenteen kanssa. Reittien pituudet myös heittävät muutamalla kilometrillä verrattuna pyöräteihin. Ajonopeutta ei voi muuttaa, joten ajallisen keston joutuu arvioimaan itse.</p>
<p>Valmiin reitin voi lähettää sähköpostilla.</p>
<h3>Espoon karttapalvelu</h3>
<p>(<a href="http://kartat.espoo.fi/Web/">http://kartat.espoo.fi/Web/</a>) Espoon karttapalvelulla voi hakea yritystontteja Espoosta ja lisäksi mitata etäisyyksiä. Etäisyyksiä voi mitata klikkailemalla kartalle välipisteitä, joiden välinen etäisyys lasketaan linnuntietä pitkin.</p>
<p>Reitin pystyy tarvittaessa piirtämään täsmälleen sellaisena kuin se todellisuudessa on, mutta kovinkaan pitkiä matkoja ei kartalle jaksa klikkailla. Reitin pituus kartalla jää pakostakin lyhyemmäksi kuin mitä se on teitä pitkin ajettuna.</p>
<p>Kartta soveltuu ehkä paremmin hölkkäreittien mittaamiseen. Huono puoli kartassa on se, että se loppuu Helsingin rajalle. Mitattuja reittejä ei pysty myöskään tallentamaan itselleen.</p>
