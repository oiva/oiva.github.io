---
layout: post
status: publish
published: true
title: Avoimien wlan-verkkojen puute + fillarimessut
author:
  display_name: Oiva Eskola
  login: oiva
  email: oiva.eskola@gmail.com
  url: ''
author_login: oiva
author_email: oiva.eskola@gmail.com
excerpt: Avoimia WLAN-verkkoja ei vieläkään ole tarpeeksi! Lisäksi fillarimessuilla
  oli tylsää.
wordpress_id: 30
wordpress_url: http://www.bobs.fi/oiva/2008/03/04/avoimien-wlan-verkkojen-puute-fillarimessut/
date: '2008-03-04 21:47:11 +0200'
date_gmt: '2008-03-04 19:47:11 +0200'
categories:
- ipod
- mobiili
- wlan
tags:
- wlan
- messukeskus
- nokia
- joiku
- ipod
- fillarimessut
- e51
comments:
- id: 22
  author: Henri
  author_email: henri@mnd.fi
  author_url: http://mnd.fi
  date: '2008-03-18 20:19:48 +0200'
  date_gmt: '2008-03-18 18:19:48 +0200'
  content: "Moi, täällä Ranskassa on ainakin osalla operaattoreista
    käytössä ihan ovela systeemi. Paikallinen käytäntö
    on, että laajakaistaoperaattori (ADSL2 yleensä, Pariisissa jopa kuitua)
    omistaa ADSL/WLAN-boksit, joten se myös hallinnoi niiden softaa. Tuota
    on jatkokehitetty niin, että jokaisessa boksissa on 2 WLAN-AP:tä, julkinen
    ja yksityinen. Julkisen verkon liikennettä luonnollisesti rajoitetaan QoS:llä
    tai jotenkin muuten siten, ettei käyttäjälle aiheudu ongelmia.
    Tuon julkisen AP:n saa myös pois päältä mutta suurin osa ei
    sitä varmaankaan tee. Tuota julkista AP:tä pääsee käyttämään
    jos on itse operaattorin asiakas (vaatii sisäänkirjautumisen nettisivulla).
    Täällä nuo ADSL-liittymät ovat kaupunkialueilla käytännössä
    järjestäen luokkaa 20/1 Mbps, joten kaistaakin on jonkin verran.\r\n\r\nTästä
    seuraa luonnollisesti se, että noita avoimia tukiasemia on paljon. Operaattori
    ilmoittaa että heillä on ranskassa 800 000 avointa WLAN-AP:tä,
    jotka ovat siis kaikkien asiakkaiden käytössä.\r\n\r\nLisäboonuksena
    tuon boksin saa väännettyä toimimaan myös FON-tukiasemana
    (http://fon.com), jolloin pääsee käyttämään
    myös kaikkia FON-yhteisön tukiasemia maailmalla. Eikä siinä
    vielä kaikki, esimerkiksi rautatieasemilla on WLAN-tukiasemia (jotka tosin
    edellyttävät kirjautumista mutta lähes minkä tahansa operaattorin
    asiakkuus riittää).\r\n\r\nKokonaisuudessaan tuo on mielestäni
    hyvin toimiva konsepti, joskin siinä on paljon eroavaisuuksia Suomeen. Täällä
    loma-alueella ei vaan valitettavasti noita tukiasemia ihan valtavasti ole - ainakaan
    näin sesongin ulkopuolella."
- id: 23
  author: Avoimet WLAN-verkot Ranskassa &#8212; Henri Tuomola
  author_email: ''
  author_url: http://mnd.fi/?p=37
  date: '2008-03-24 22:59:01 +0200'
  date_gmt: '2008-03-24 20:59:01 +0200'
  content: "[...] Oivan blogipostauksen innoittamana kirjoittelin tuossa yksi päivä
    kommentin WLAN-verkkojen tilanteesta tuonne blogiin. Koska tuo teksti lienee informativiisempi
    alkuperäisessä yhteydessään, liitänkin tähän
    vain linkin sinne: Avoimien WLAN-verkkojen puute + fillarimessut - Oivallisia
    ajatuksia. Alla lyhyt lainaus. Tuota on jatkokehitetty niin, että jokaisessa
    boksissa on 2 WLAN-AP:tä, julkinen ja yksityinen. [..] Tästä seuraa
    luonnollisesti se, että noita avoimia tukiasemia on paljon. Operaattori ilmoittaa
    että heillä on ranskassa 800 000 avointa WLAN-AP:tä, jotka ovat
    siis kaikkien asiakkaiden käytössä. [...]"
---
<p>Ipod Touch aiheuttaa tietynlaista avoimien wlan-verkkojen tarkkailua, laitteella kun ei muuten pääse nettiin. Yleensä verkkoja ei vain tahdo löytyä. (<a href="http://oivaeskola.fi/2008/01/08/wlan-hotspotteja/">Kampissa kuuluu Helsingin kaupungin verkko</a>, ainakin Narinkkatorin laidalla &ndash; luxusta.)</p>
<p>Viimeksi etsin verkkoa Helsingin Messukeskuksessa. Paikassa oli yksi avoin verkko,  mutta se ei toiminut. Osasyynä voi olla, että messujen näytteilleasettajille kaupataan samassa tilassa maksullista wlania, <em>edulliseen 150 euron hintaan</em>!</p>
<p>Korkeahko hintataso on ilmeisesti karsinut näytteilleasettajia muutenkin. Fillarimessuilla tuntuu olevan vuosi vuodelta vähemmän yrityksiä mukana. Tänä vuonna jäljellä näytti olevan lähinnä isoimpia pyörävalmistajia ja -kauppoja, eikä kauheasti mielenkiintoista nähtävää. <a href="http://www.foxcomp.fi/">Osa kaupoista</a> oli jopa järjestänyt varjomessut samaan aikaan :) . No, tämä lähinnä viestinä tulevaisuuden itselleni: harkitse ennen kuin menet uudestaan.</p>
<p>Olen harkinnut myös oman wlanin kantamista mukana. <a href="http://www.joiku.com/?action=products&amp;mode=productDetails&amp;product_id=310">JoikuSpot</a> -niminen ohjelma muuttaa uudemmat Nokian E-sarjalaiset mobiileiksi wlan-tukiasemiksi. Yhtälöön tarvitaan vain puhelin, jossa on wlan-ominaisuus (esimerkiksi suhteellisen himottava <a href="http://www.nokia.fi/E51">Nokian E51</a>), JoikuSpot ja jokin kiinteä mobiililaajakaista. Tämä yhdistettynä iPodiin voisi olla jo melko pätevä surffausalusta.</p>
