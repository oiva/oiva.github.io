---
layout: post
status: publish
published: true
title: Blogi siirtyi virtuaalipalvelimelle
author:
  display_name: Oiva Eskola
  login: oiva
  email: oiva.eskola@gmail.com
  url: ''
author_login: oiva
author_email: oiva.eskola@gmail.com
wordpress_id: 702
wordpress_url: http://www.bobs.fi/oiva/?p=702
date: '2009-09-06 20:43:03 +0300'
date_gmt: '2009-09-06 18:43:03 +0300'
categories:
- web-kehitys
- internet
- linux
- Palautetut
tags: []
comments: []
excerpt: Blogi siirtyi virtuaaliselle palvelimelle pilveen.
---
<p><strong>Päivitys 20.9.2010:</strong> <a href="http://oivaeskola.fi/2010/09/19/halvalla-ei-saa-hyvaa/">älä hanki VPS:ää iFuse Hostingilta</a>.</p>
<p>Muutto pakotti ajattelemaan koti-linuxilla pyörivien nettisivujen kohtaloa. Serverin ylläpito on välillä ollut työlästä, eikä luotettavuuskaan ole ollut liian hyvä. Ja muutossa kone on viikon verran pois netistä, joten jokin vaihtoehto oli keksittävä.</p>
<p>Päädyin hankkimaan virtuaalipalvelimen <a href="http://www.ifusehosting.com/home">iFuse hosting</a> -firmalta briteistä. Käytännössä omistan siis virtuaalisen tietokoneen, jossa on 256 megaa muistia, ja joka pyörittää Ubuntua.</p>
<p>VPS, eli virtual private server on täysin itse ylläpidettävä. Palvelimella ei ole valmiina mitään, ja kaikista asennuksista ja konfiguraatioista on vastuussa itse. Käyttöjärjestelmän voi tarvittaessa jyrätä jos mokailee tarpeeksi.</p>
<p>Palvelin maksaa 10 puntaa kuussa, mikä on siedettävissä. En tiedä vielä miten pitkälle 256 megaa muistia riittää, ainakin Apachen konfiguraatioita oli viilattava toimimaan paremmin pienemmällä muistimäärällä.</p>
<p>Virtuaalipalvelimia on nykyään kohtuullisen hyvin saatavilla, mutta niiden vertailu on hankalaa. <a href="http://www.webhostingtalk.com/forumdisplay.php?f=103">Web Hosting Talk</a> -foorumilta löytyy käyttäjien arvioita ja ohjeita.</p>
<p>Suomessa hinnat tuntuivat lähtevän 30&euro;:sta ylöspäin. Kansainvälisille markkinoilla hyvä vaihtoehto näyttäisi olevan <a href="http://www.slicehost.com/">SliceHost</a>, jolla on kaikista hostausfirmoista selkeimmät sivut. Firman kaikki palvelimet vain ovat jenkeissä, jolloin pingi Suomeen kasvaa vähän liian suureksi.</p>
<p>IFuse Hostingilla on kätevä help desk netissä, jossa tuntuu olevan aina joku päivystämässä. Valitettavasti apua on joutunut myös kysymään pari kertaa, esimerkiksi aluksi palvelimelle ei saanut ollenkaan SSH-yhteyttä. Muuten homma on pelannut hyvin.</p>
