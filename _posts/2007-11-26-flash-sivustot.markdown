---
layout: post
status: publish
published: true
title: Flash-sivustot
author:
  display_name: Oiva Eskola
  login: oiva
  email: oiva.eskola@gmail.com
  url: ''
author_login: oiva
author_email: oiva.eskola@gmail.com
excerpt: "Eräs suomalainen digitaalisen viestinnän yritys haki työntekijöitä
  ja mainosti samalla olevansa alan edelläkävijä. Työnkuvana oli
  mm. verkkosivujen tekemistä Flashillä. Tavallaan ihan normaalia, mutta
  silti jokin hommassa särähti korvaan. <em>\"Tekeekö joku kokonaisia
  sivustoja Flashillä?\"</em>\r\n\r\nMielikuvani tyypillisestä Flash-sivustosta
  on raskas, käytettävyydeltään heikko ja informaatiota piilottava
  kokonaisuus, joka ei palvele käyttäjää."
wordpress_id: 4
wordpress_url: http://www.bobs.fi/oiva/2007/11/26/flash-sivustot/
date: '2007-11-26 04:31:51 +0200'
date_gmt: '2007-11-26 02:31:51 +0200'
categories:
- web-kehitys
- flash
tags:
- flash
- web-design
comments: []
---
<p>Eräs suomalainen digitaalisen viestinnän yritys haki työntekijöitä ja mainosti samalla olevansa alan edelläkävijä. Työnkuvana oli mm. verkkosivujen tekemistä Flashillä. Tavallaan ihan normaalia, mutta silti jokin hommassa särähti korvaan. <em>"Tekeekö joku kokonaisia sivustoja Flashillä?"</em></p>
<p>Mielikuvani tyypillisestä Flash-sivustosta on raskas, käytettävyydeltään heikko ja informaatiota piilottava kokonaisuus, joka ei palvele käyttäjää.<a id="more"></a><a id="more-4"></a></p>
<p>Osa Flash-bannereista on niin raskaita, että olen blokannut kaikki Flash-animaatiot Firefoxin<a href="https://addons.mozilla.org/en-US/firefox/addon/433"> Flash Block</a> -laajennoksella. Tämän takia esimerkiksi kyseisen firman kotisivut näyttävät selaimellani tältä:</p>
<p><a title="Flash Block" href="/images/2007/11/flashblock.png"><img src="/images/2007/11/flashblock.png" alt="Flash Block" /></a></p>
<p>Flash-sivut olivat joskus kyllä todella cooleja ja parhaimmat ovat edelleen. Esimerkiksi taideportfolioissa Flash toimiikin usein kelvollisesti. Niissä tarkoituksena on esittää kuvia, musiikkia ja animaatiota, ja tyypillinen kävijä selailee sisältöä etsimättä mitään tiettyä. Tällaisessa käytössä Flash on helposti parempi ja helpompi kuin pelkkä HTML.</p>
<p>Tyypillisen yrityksen verkkosivuilla on kuitenkin hyvin erilainen tehtävä. Niissä päätehtävänä on informaation esittäminen helposti ja esteettömästi. Flashin käyttö vaikeuttaa tätä tehtävää huomattavasti.</p>
<p>Käyttäjä, joka etsii yrityksen yhteystietoja, ei halua nähdä hienoa alkuintroa eikä odotella sivun latautumista. Sisältöön linkkaaminen on hyvin vaikeaa ja sisällön kopioiminen voi olla mahdotonta. Flash-sivuston sisällön näkyminen hakukoneille vaatii ylläpidolta erityisiä toimenpiteitä, ja epäilen että sisällönhallintakin on vaikeampaa.</p>
<p>Ehkä pahinta on, että käyttäjä pakotetaan kärsimään koneensa suorituskykyongelmista. Oma 2005 vm. tietokoneeni hidastelee vähänkään raskaampien animaatioiden kanssa. Tämä harmittaa etenkin tilanteissa, joissa <em>täsmälleen saman sisällön</em> olisi  voinut esittää HTML-muodossa tekstinä ja kuvina.</p>
<p>Vika ei tietenkään ole Flashissä itsessään, vaan sen ajattelemattomassa käytössä. Flash soveltuu hyvin sivuston pienempien elementtien toteuttamiseen. Esimerkiksi Flash-soittimen avulla toimivat YouTube-videot ovat todella helpottaneet liikkuvan kuvan esittämistä internetissä. Kohtuudella käytetyt, pienet Flash-elementit sivulla voivat myös toimia hyvin ja tarkoituksenmukaisesti.</p>
