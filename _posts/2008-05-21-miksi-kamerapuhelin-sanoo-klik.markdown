---
layout: post
status: publish
published: true
title: Miksi kamerapuhelin sanoo "klik"?
author:
  display_name: Oiva Eskola
  login: oiva
  email: oiva.eskola@gmail.com
  url: ''
author_login: oiva
author_email: oiva.eskola@gmail.com
wordpress_id: 91
wordpress_url: http://www.bobs.fi/oiva/?p=91
date: '2008-05-21 13:12:03 +0300'
date_gmt: '2008-05-21 10:12:03 +0300'
categories:
- kamera
- käytettävyys
- mobiili
tags:
- kamera
- nokia
- yksityisyys
- kamerapuhelin
comments: []
---
<p>Useimmat kamerapuhelimet ilmoittavat kuvan ottamisesta äänellä, joka muistuttaa oikean kameran sulkimen ääntä. Oma Nokia 6120 päästää tämän äänen vaikka puhelin olisi äänettömällä. Jotkin Nokian mallit kuulemma kunnioittavat äänetön-profiilia, mutta vain jos se on puhelimen alkuperäinen äänetön-profiili. Itse tehty vastaava profiili ei eliminoi kameran ääntä.</p>
<p>Miksi kameran pitää pitää meteliä? Nopeasti ajateltuna tähän voisi olla kaksi eri syytä:</p>
<p><strong>Kamerapuhelin yrittää muistuttaa kameraa</strong>: äänellä yritetään luoda mielikuva oikean kameran käytöstä, vaikka kädessä onkin puhelin. Tätä teoriaa tukee se, että jotkin digipokkarikamerat on myös varustettu vastaavalla äänellä. </p>
<p>äänellä on myös toinen tähän liittyvä funktio: se kertoo koska kuva otetaan. Kamerapuhelimissa on 1-2 sekunnin viive laukaisimen painamisesta kuvan ottamiseen, digipokkareissa vähän vähemmän. äänestä voi päätellä milloin kameraa on turvallista heilutella.</p>
<p><strong>Kamerapuhelimen ääni turvaa yksityisyydensuojaa: </strong>äänen voi nähdä reaktiona huoleen siitä, että ihmisiä salakuvattaisiin kamerapuhelimella. äänekäs laukaisinääni estää tehokkaasti kuvien ottamisen kohteen tietämättä. <a href="http://www.zdnet.com.au/news/communications/soa/Camera-phones-must-click-in-Korea/0,130061791,120280927,00.htm">Ainakin Koreassa on puuhattu lainsäädäntöä vuonna 2003</a>, joka velvoittaa kameroita pitämään meteliä.</p>
<p>Tietääkseni Suomessa ei ole vastaavaa lainsäädäntöä? Jälkimmäiseen vaihtoehtoon kuitenkin viittaa se, että ääntä on todella vaikea saada pois päältä.</p>
