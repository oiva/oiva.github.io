---
layout: post
status: publish
published: true
title: Google Mobile uudistus ja iPodin uudet ohjelmat
author:
  display_name: Oiva Eskola
  login: oiva
  email: oiva.eskola@gmail.com
  url: ''
author_login: oiva
author_email: oiva.eskola@gmail.com
excerpt: Google Mobile vs. Ipod Touchin uudet ohjelmat
wordpress_id: 15
wordpress_url: http://www.bobs.fi/oiva/2008/01/16/google-mobile-uudistus-ja-ipodin-uudet-ohjelmat/
date: 2008-01-16 23:55:22 +02:00
date_gmt: 2008-01-16 21:55:22 +02:00
tags:
- web-kehitys
- ipod
old_tags:
- ipod touch
- google
- apple
- gmail
- google reader
- google mobile
comments: []
---
<p>Google uudisti iPhonelle suunnattua mobiilisaittiaan MacWorld-tapahtuman kunniaksi. Kyseinen versio Googlen palveluista toimii myös iPod Touchilla, jolla pääsin kokeilemaan palvelua. Lisätietoa uudistuksesta on <a href="http://googlemobile.blogspot.com/2008/01/google-on-iphone-macworld-makeover.html">Google Mobilen blogissa</a>.</p>
<p>Uudistukset näyttäisivät olevan rajattu aluksi vain englanninkielisille google.comin käyttäjille. Suomalaiset käyttäjät pystyvät kuitenkin näkemään uuden version, jos asettaa kieleksi englannin ja seuraa "not in Finland?"-linkkiä ja siirtyy amerikan googleen. Jos selain tästä huolimatta ohjaa suomen sivulle, kannattaa käydä google.com/ncr -osoitteessa.</p>
<p>Palvelussa on mobiiliversiot mm. Gmailista, kalenterista ja Google Readerista. Näistä Gmail toimii parhaiten, postien kirjoittaminen ja lukeminen on todella vaivatonta. Readerissa syötteistä näkyy lyhyt tiivistelmä, jota joutuu klikkaamaan vielä kerran lukemaan päästäkseen. Kalenterista taas puuttuu kokonaan viikkonäkymä, joka toimii ainakin kohtalaisesti Nokian puhelimissa. Ipodin isommalla näytöllä se olisi voinut olla jo kätevä. Nyt joutuu tyytymään joko päivä- tai kuukausinäkymään.</p>
<p>Samassa MacWorld-tapahtumassa Apple julkisti iPod Touchille <a href="http://www.apple.com/ipodtouch/whatsnew.html">viisi uutta ohjelmaa</a>. Mukana on mm. sähköpostiohjelma ja muistiinpano-ohjelma, koko paketti maksaa Suomessa 18 euroa. Kyseisen päivityksen maksullisuus on herättänyt vilkasta keskustelua mm. <a href="http://www.engadget.com/2008/01/15/poll-are-you-spending-20-on-new-ipod-touch-apps/">Engadgetissa</a>, missä yleinen mielipide tuntuu olevan, että alunperin karsittujen ohjelmien uudelleen myyminen on vähintäänkin arveluttavaa.</p>
<p>Mielestäni ainakin Gmailin käyttäjät pärjäävät hyvin Googlen mobiiliohjelmilla ilman Applen ohjelmia. Samaten muistiinpanot onnistunevat Googlenkin ohjelmalla. Pari kymppiä ei sinänsä ole paha hinta, mutta päivitys taitaa silti jäädä hankkimatta, koska se ei tarjoa mitään mullistavaa.</p>
