---
published: true
status: publish
layout: post
title: "Simulennon Airbus A321 -simulaattori"
language: fi
author:
  display_name: Oiva Eskola
  login: oiva
  email: oiva.eskola@gmail.com
date: 2025-02-03 22:53:00 +02:00
date_gmt: 2025-02-03 20:53:00 +00:00
tags:
  - lentäminen
excerpt: ""
---

<img src="/images/2025/simulaattori.webp" width="686" alt="Oiva näyttämässä peukkua Airbus-simulaattorin kapteenin penkillä onnistuneen laskeutumisen jälkeen" />

Huomasin viime vuonna Instagramissa [Simulento](https://www.instagram.com/simulento)-nimisen yrityksen päivityksen: Joku oli rakentanut Helsingissä Airbus A321 -lentokoneen ohjaamon missä pääsi kokeilemaan Airbusilla lentämistä.

Kiinnostuin, koska olen pelannut kotona Microsoft Flight Simulatorilla (MSFS) ja keskittynyt siinä nimenomaan {% footnoteref "A320", "<a href='https://en.wikipedia.org/wiki/Airbus_A321'>A321</a> on vähän isompi, 185–230 matkustajaa vs. <a href='https://en.wikipedia.org/wiki/Airbus_A320neo_family'>A320</a>:n 150–186 matkustajaa" %}Airbusin A320{% endfootnoteref %} -koneella lentämiseen.

Lentosimulaattorit on yksi aihe, missä pelkään sanoa "harrastavani" jotain. Olen pelannut MSFS:a ehkä 80 tuntia ja osaan siinä lentää sen verran, että saan Airbusin   {% footnoteref "airbus-laskeutuminen", "Modernilla liikennelentokoneella lentäminen on oikeasti suhteellisen helppoa, ja suurin osa ajasta mennään autopilotilla. Airbusilla laskeutuminenkin on suoraviivaista: autopilotilla laskeuduttaessa nokka osoittaa kohti kiitoradan alkua ja kone säätää halutun nopeuden. Kun autopilot kytketään lähestymisen lopussa pois, jatkaa kone edelleen kohti kiitorataa oikealla nopeudella. Optimiolosuhteissa tarvitsee vain lopuksi suoristaa kone ja kytkeä moottorit jarruttamaan." %}yleensä ehjänä takaisin{% endfootnoteref %}, autopilotilla tai ilman.

Lentosimulaattorit on kuitenkin aihe, missä riittää ihan loputtomasti opeteltavaa ja Oikeat Harrastajat ovat opiskelleet lentämistä ja ilmailun sääntöjä niin paljon, että olisivat, tai ovat oikeasti päteviä lentämään.

En itse jaksa enkä pysty panostamaan aiheeseen yhtä paljon, mutta tykkään kasuaalista liikennelentokoneella lentämisestä. Siinä on samaa hauskaa haastetta kuin kokkaamisessa: pitää hallita useampia aikakriittisiä tehtäviä ja samalla yrittää havainnoida mitä lentokoneelle tai lihapullille tapahtuu. Mutta en muista kenttien [ICAO-koodeja](https://www.youtube.com/watch?v=jfOUVYQnuhw) tai lennonjohtotornien radiotaajuuksia ulkoa.

## Tutustumislento

Halusin joka tapauksessa päästä kokeilemaan miltä lentäminen tuntuisi oikeassa ohjaamossa. Kotona pelaan joystickillä, näppäimistöllä, ja hiirellä. Sainkin "sattumalta" joululahjaksi lahjakortin Simulennon tutustumis&shy;lennolle.

Noin tunnin mittaisella tutustumislennolla käynnistetään lentokone, tehdään lentosuunnitelma, ja lennetään pieni lenkki Helsinki-Vantaan lentokentältä. Asiakas saa toimia koneen kapteenina, eli käytännössä nousta ja laskeutua. Simulennon pyörittäjä Mikko Saarvola toimii perämiehenä ja opastaa koneen lentämisessä.

## Simulaattori

<a href="https://www.simulento.fi">Simulennon simulaattori</a> sijaitsee Helsingin Alppilassa. Mikko on [rakentanut A321:n ohjaamoa vuodesta 2020](https://www.simulento.fi/2024/02/29/airbus-a321-simulaattori-projekti/). Minulla ei ole kokemusta kuin MSFS:ta, mutta ohjaamo vaikutti omaan silmään hyvin aidolta. Mitään hydrauliikkoja ei ole, eli ohjaamo ei heilu, mutta en tiedä miten paljon se toisi lisää tavanomaisessa lentelyssä.

Äänet on vakuuttavat, ja esimerkiksi maassa rullatessa kentän epätasaisuudet huomaa hyvin – penkkeihin asennetut "bass shakerit" auttaa tässä.

Simulennon simulaattori on rakennettu toisen tunnetun simulaattoripelin, [X&#8209;Plane Pro](https://www.x-plane.com/pro/):n päälle. Jos ymmärsin oikein, niin itse rakennetun ohjaamon liittäminen peliin on toteutettu paremmin X&#8209;Plane:ssa kuin MSFS:ssa.

MSFS:n etu taas on omaan silmään paremmat grafiikat. Ympäristö on mallinnettu luomalla satunnaisia taloja [OpenStreetMapin](/2013/05/29/openstreetmap/) karttadatan perusteella, eli talot ovat oikealla paikalla ja usein oikean kokoisia, mutta eivät oikean näköisiä. Lisäksi MSFS:ssa on käsin mallinnettu kuuluisia taloja ja nähtävyyksiä.

Grafiikoilla ei toki kauheasti ole väliä kun lennetään korkealla, mutta loppulähestymiseen olisin kaivannut enemmän tuttuja maamerkkejä.

Kaiken kaikkiaan simulaattorilla lentäminen oli tosi mukava kokemus. Kotona PC:llä virtuaaliohjaamon nupikoiden kääntäminen hiirellä on aina vähän kankeaa. Oikeiden vipujen ja rullien käyttäminen simulaattorissa on paitsi selkeää, myös tuntuu hyvältä. {% footnoteref "laskusiivekkeet" "En harmillisesti voi ryhtyä lentäjäksi, koska en voi olla kutsumatta laskusiivekettä, eli laippaa \"laipottimeksi\"" %}Laskusiivekkeiden laskeminen{% endfootnoteref %} oikealla vivulla \*thonk\* on vain hauskempaa kuin joystickin "flaps down" -napin painaminen.

## Hinta

Tutustumislennolla oli hintaa 60&nbsp;€, mistä olen vähän kahta mieltä. Oletan, että lentosimulaattorien käyttäjäkunta on paljolti kaltaisiani keski-ikäisiä miehiä, ja varsinkin lahjaksi annettavasta lennosta voisi mielestäni pyytää helposti enemmänkin.

Mikko perusteli halpaa hintaa sillä, että haluaa tarjota isommalle joukolle mahdollisuuden päästä kokeilemaan lentämistä ja varsinkin nuorilla hinta voi nopeasti tulla esteeksi. Tämä on kieltämättä hieno tavoite. Taviksille suunnatuilla kilpailijoilla vastaavat lennot ovat 100–200&nbsp;€ ja Finnairin simut <a href="https://www.take-off.fi/palvelutjahinnastot/full-flight--simulaattorit">noin 500&nbsp;€ / h</a>.

Mutta toisaalta toivon, että Simulento tuottaa tarpeeksi rahaa, jotta toimintaa on mielekästä jatkaa ja pääsen joskus toisenkin kerran kun ruuhkavuodet vähän hellittää.

Kannattaa käydä kokeilemassa jos vain aihepiiri kiinnostaa yhtään! 