---
layout: post
status: publish
published: true
title: Käytettävyysasiantuntija vai koodaaja?
author:
  display_name: Oiva Eskola
  login: oiva
  email: oiva.eskola@gmail.com
  url: ''
author_login: oiva
author_email: oiva.eskola@gmail.com
excerpt: Pohdin haluaisinko mieluummin olla koodaaja vai käytettävyysasiantuntija,
  ja mitä hyötyä voisi olla siitä, että osaa vähän molempia.
wordpress_id: 33
wordpress_url: http://www.bobs.fi/oiva/2008/03/17/kaytettavyysasiantuntija-vai-koodaaja/
date: 2008-03-17 22:21:34 +02:00
date_gmt: 2008-03-17 20:21:34 +02:00
categories:
- web-kehitys
- käytettävyys
tags:
- käytettävyys
- ohjelmointi
- koodari
- koodaaja
- käytettävyysasiantuntija
- paperiprototyyppi
- prototyyppi
comments:
- id: 27
  author: Samuel Hovi
  author_email: samuel.hovi@gmail.com
  author_url: http://www.ideacafe.fi
  date: 2008-03-29 08:29:50 +02:00
  date_gmt: 2008-03-29 06:29:50 +02:00
  content: Tuollainen "koodaaja, joka tuntee käytettävyyttä" ja vice
    versa on mielestäni ihan hyvä ajattelumalli. Pienemmissäkin putiikeissa
    mennään jatkuvasti siihen suuntaan, että jokaisen tekijän
    täytyy olla erikoistunut tekemäänsä duuniin putkiaivoisesti,
    joka taas saattaa johtaa rikkonaiseen kokonaisuuteen mikäli vetäjällä
    ei ole todella selkeätä kokonaiskuvaa proggiksen eri osa-alueista. Uskonkin
    siis, että jatkossa on tarvetta sellasille tekijöille, jotka kykenevät
    ajattelemaan tuotoksia kokonaisuutena.
---
<p>Törmäsin työhaastattelussa kysymykseen haluaisinko olla mieluummin käytettävyysasiantuntija vai koodaaja. Olen CV:ssäni painottanut vähän molempia, joten kysymys oli ihan ansaittu.</p>
<p>Nykyisessä työssäni olen koodari, mutta kaipaan käytettävyyspuolen töitä päivä päivältä enemmän. Pidän toisaalta myös ajoittaisesta koodin parissa puurtamisesta. Hankala yhtälö siis. Seuraavassa on kuitenkin muutamia syitä miksi mielestäni olisi hyvä tuntea vähän molempia aloja:</p>
<h4><a id="more"></a><a id="more-33"></a>Käytettävyysasiantuntija, joka osaa koodata:</h4>
<ul>
<li>pystyy koodaamaan nopeita prototyyppejä uusista ohjelmista, joita voi käyttää suunnitteluvaiheen käytettävyystestien apuna</li>
<li>voi tehdä muutoksia ohjelman käyttöliittymään uusien ratkaisuehdotusten validoimiseksi</li>
<li>osaa suositella tiettyjä korjausehdotuksia ottaen huomioon miten helppo niitä on toteuttaa käytännössä</li>
<li>osaa käytettävyystestissä kysyä "entä jos"-kysymyksiä tietäen mikä olisi mahdollista toteuttaa koodin puolella</li>
</ul>
<h4>Koodaaja, joka tuntee käytettävyyttä:</h4>
<ul>
<li>osaa  tehdä  kevyitä  käytettävyysarviointeja  esimerkiksi <a href="http://www.useit.com/alertbox/20030414.html">paperiprototyyppien</a> avulla.  Nopea  läpikäynti yhdenkin ihmisen kanssa voi antaa perspektiiviä suunnitteluun</li>
<li>osaa lukea käytettävyystestien tuloksia, ja ymmärtää, että ne ovat ihan oikeita ongelmia :)</li>
<li>osaa suorittaa omille tai työkaverin ohjelmille <a href="http://www.useit.com/papers/guerrilla_hci.html">kevyen asiantuntija-arvion</a>, esimerkiksi <a href="http://www.useit.com/papers/heuristic/heuristic_evaluation.html">heuristisen arvion,</a> MUTTA:</li>
<li>EI silti tiedä  miten käytettävä ohjelma koodataan</li>
</ul>
<p>Viimeinen kohta aiheuttaa usein päänvaivaa. Yksittäisen koodarin mutuilu "ihmiset varmaan etsii tätä nappia täältä" ei ole sama asia kuin käytettävyystestissä varmistettu tulos. Ei vaikka kaksi koodaria olisivat samaa mieltä. Tai toisin päin sanottuna: käytettävyystestit antavat kovaa dataa siitä, mikä toimii ja mikä ei. Sen jälkeen toimimattomat asiat voi perustellusti korjata.</p>
<p>Vastauksena alkuperäiseen kysymykseen, haluaisin ehkä olla enemmän käytettävyysihminen, ainakin nyt. Koodia silti unohtamatta. Lukitaan tämä vastaus :P</p>
