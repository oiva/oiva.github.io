---
layout: post
status: publish
published: true
title: Sähköinen äänestys ja ...käytettävyystestaus?
author:
  display_name: Oiva Eskola
  login: oiva
  email: oiva.eskola@gmail.com
  url: ''
author_login: oiva
author_email: oiva.eskola@gmail.com
wordpress_id: 327
wordpress_url: http://www.bobs.fi/oiva/?p=327
date: 2008-10-29 22:45:32 +02:00
date_gmt: 2008-10-29 19:45:32 +02:00
tags:
- käytettävyys
old_tags:
- tietoenator
- sähköinen äänestys
- käytettävyystestaus
comments: []
---
<p><a title="Sähköisen äänestyksen käytettävyys&hellip; mikä on käytettävyys?" href="http://oivaeskola.fi/2008/10/28/sahkoisen-aanestyksen-kaytettavyys-mika-on-kaytettavyys/">Pohdin eilen</a> oliko sähköiselle äänestysjärjestelmälle tehty käytettävyystestausta ja kuinka monta kertaa. <a title="HS: Sähköistä äänestystä ei testattu ulkopuolisilla" href="http://www.hs.fi/politiikka/artikkeli/S%C3%A4hk%C3%B6ist%C3%A4+%C3%A4%C3%A4nestyst%C3%A4+ei+testattu+ulkopuolisilla/1135240638305">Hesari</a> tiesti kertoa tänään, että uusi <strong>sähköinen äänestysjärjestelmä otettiin kuntavaaleissa koekäyttöön ilman käyttäjätestejä.</strong></p>
<blockquote><p>Oikeusministeriön vaalijohtajan mukaan järjestelmää ei kokeiltu tavallisilla kansalaisilla, vaan luotettiin muun muassa vaaliviranomaisten, kuntien edustajien ja järjestelmän toimittaneen TietoEnatorin henkilöstön tekemään testaukseen.</p></blockquote>
<p>Tämä on jo ihan käsittämätöntä. Järjestelmä, jota jo koekäytössä käyttää yli kymmenentuhatta ihmistä otetaan käyttöön ilman käytettävyystestausta? On tietenkin mahdollista, että kuntavaaleissa esiintynyt käytettävyysongelma ei olisi löytynyt testeissä, mutta on <span style="text-decoration: line-through;">uhkarohkeaa</span> tyhmää jättää kokonaan testaamatta.</p>
<p><strong>Perus käytettävyystesteissä jo <em>viidellä</em> koekäyttäjällä löytyy <a title="Usability testing with 5 users" href="http://www.useit.com/alertbox/20000319.html">noin 85% käytettävyysongelmista</a>.</strong> Testejä iteroimalla löytyy suurin osa ongelmista.</p>
<p>Tuotetta on testattu vaaliviranomaisilla, kuntien edustajilla ja TietoEnatorin henkilöstön avulla. Kukaan näistä ei kuitenkaan vastaa ns. <a title="Usability Test: Want valuable feedback? Recruit real user for testing" href="http://agilenature.com/2008/05/08/usability-test-want-valuable-feedback-recruit-real-user-for-testing/">oikeaa käyttäjää</a>, sillä kaikilla projektin sidosryhmillä on jokin ennakkokäsitys siitä miten järjestelmä toimii ja miten sitä käytetään.</p>
<p>(Ja tämä on huono asia, koska järjestelmää pitäisi voida käyttää virheettömästi ilman aikaisempaa kokemusta. Esimerkiksi kännykkätesteissä oikeillakin käyttäjillä on jokin kuva siitä miten laite toimii, ja se on otettu huomioon jo suunnittelussa.)</p>
<p>TietoEnatorilla on varmasti töissä ihmisiä, ketkä tietävät miksi käytettävyystestausta tehdään ja jotka ehkä tekevätkin testausta työkseen. On jotenkin absurdia, että firmassa voidaan edes olettaa jonkin uuden käyttöliittymän olevan niin yksinkertainen, että kaikki osaisivat sitä käyttää. Oikeat käyttäjät keksivät <span style="text-decoration: line-through;">usein</span> aina niin ällistyttäviä virheitä, ettei niitä voi löytää ilman käyttäjätestejä.</p>
