<!DOCTYPE html>




<html lang="fi">
  <head>
  <meta charset="utf-8">
  <meta name="viewport" content="width=device-width, initial-scale=1">

  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link rel="stylesheet" href="/css/main.css">
  <link
    rel="preload"
    href="https://fonts.googleapis.com/css2?family=PT+Serif:wght@700&display=swap"
    as="style"
    onload="this.onload=null;this.rel='stylesheet'"
  >
  <noscript>
    <link
        href="https://fonts.googleapis.com/css2?family=PT+Serif:wght@700&display=swap"
        rel="stylesheet"
        type="text/css"
    >
  </noscript>

  <title>Tee-se-itse mäkit</title>
  <meta name="description" content="Miten päädyin käyttämään OS X:ää, mutta en aina Applen tietokoneilla.">
  <meta name="author" content="Oiva Eskola">
  <meta name="keywords" content="web-kehitys, työ, osx">
  <meta name="dc.date" content="2012-09-24">

  <script>
    var host = "oivaeskola.fi";
    if (host == window.location.host && window.location.protocol != "https:") {
      window.location.protocol = "https:";
    }
  </script>

  <link rel="canonical" href="https://oivaeskola.fi/2012/09/24/tee-se-itse-makit/">
  <link rel="alternate" type="application/rss+xml" title="Oiva Eskola" href="https://oivaeskola.fi/feed.xml">

  <link rel="pingback" href="https://webmention.io/oivaeskola.fi/xmlrpc" />
  <link rel="webmention" href="https://webmention.io/oivaeskola.fi/webmention" />
</head>

  <body>
    <header class="site-header">
  <div class="wrapper">
    <a class="site-title" href="/">Oiva Eskola</a>
    <nav class="site-nav">
      <a href="#" class="menu-icon" style="display: none" aria-label="Menu">
        <svg viewBox="0 0 18 15">
          <path fill="#424242" d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.031C17.335,0,18,0.665,18,1.484L18,1.484z"/>
          <path fill="#424242" d="M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0c0-0.82,0.665-1.484,1.484-1.484 h15.031C17.335,6.031,18,6.696,18,7.516L18,7.516z"/>
          <path fill="#424242" d="M18,13.516C18,14.335,17.335,15,16.516,15H1.484C0.665,15,0,14.335,0,13.516l0,0 c0-0.82,0.665-1.484,1.484-1.484h15.031C17.335,12.031,18,12.696,18,13.516L18,13.516z"/>
        </svg>
      </a>
      <div class="trigger">
        
          
          
          
            <a class="page-link " href="/about/">
              About
            </a>
          
          
          
          
          
            <a class="page-link " href="/archive/">
              Blog Archive
            </a>
          
          
        </div>
    </nav>
  </div>
</header>
    <div class="page-content">
      <div class="wrapper">
        




<div class="post">
  
    <header class="post-header">
  

      <h1 class="post-title">Tee-se-itse mäkit</h1>
      
        <p class="post-meta">
          <time itemprop="startDate" datetime="2012-09-24T19:22:51+00:00">
            
              24.9.2012
            
          </time>
        </p>
    </header>

  <article class="post-content">
    
    <p>Kokosin vähän muisteloita miten päädyin käyttämään OS X:ää, mutta en aina Applen tietokoneilla. Pahoitteluni "Apple ja minä"-tyyppisestä postauksesta, mutta lupaan olla mainitsematta iPhonea.</p>
<h2>"Macbook Air"</h2>
<p>Joskus vuoden 2009 tienoilla kaipailin läppäriä kouluun. En muista mistä ajatus lähti, mutta halusin oman mäkin. Ehkä himoitsin vuotta aikaisemmin julkaistua Applen Macbook Airia. Koulussa oli tullut myös käytettyä mäkkejä, joten ihan tyhjästä ei tarvinnut lähteä liikkeelle.</p>
<p>Tein ensimmäisen "Hackintoshini" ostamalla Samsungin 10" miniläppärin ja <a title="OS X:n asentaminen Samsung NC10:een" href="http://oivaeskola.fi/2009/08/13/os-xn-asentaminen-samsung-nc10een/">asentamalla siihen OS&nbsp;X 10.5:n</a>. Olin etukäteen tutkinut eri läppäreiden yhteensopivuutta OS&nbsp;X:n kanssa ja päädyin Samsungiin, koska siinä oli hyvä akku ja hintakin oli suhteellisen edullinen.</p>
<p>OS&nbsp;X:n asennuksesta jäi kuva, ettei se nyt niin vaikeaa ollut, mutta aika kultaa muistot tehokkaasti. Kuten silloisesta blogipostistani selviää, kone piti avata ja wifi-kortti vaihtaa toiseen; näppäimistölle piti tehdä oma layout; näytön, hiiren, ja äänen säädöt eivät toimineet ilman komentorivikomentoja jne.</p>
<p>Koneen hinassa kyllä säästi muutaman satasen halvimpaan mäkkiläppäriin verrattuna, mutta asennus vaati aika paljon vaivaa, ja lopputuloskaan ei ollut ihan täydellinen. Samsungin 2009 miniläppärit olivat aika kaukana Applen MacBookien laadusta ja tyylikkyydestä. Oikeaan mäkkiin ei kuitenkaan silloin olisi ollut varaa, ja oma feikki-OS&nbsp;X-läppäri oli huomattavasti parempi kuin ei mitään.</p>
<p>Pienestä läppäristä oli myös välitöntä hyötyä dipan kirjoittamisessa. Pystyin hyödyntämään junamatkat kodin ja työpaikan välillä, joten ylipäätään jonkun läppärin hankkiminen olisi ollut järkevää.</p>
<p>Seuraavan vuoden aikana siirryin töissä Windowsista OS&nbsp;X:n ja sain käyttööni ihan oikean MacBookin. Pienen totuttelun jälkeen UNIX-pohjaisen koneen paremmuus ohjelmointikäyttössä kävi selväksi ja päätin olla palaamatta Windowsiin (ainakaan työkäytössä).</p>
<h2>"Mac Pro"</h2>
<p>Kotona minulla oli joskus 2005 hankittu Windows-pöytäkone. Tykkäsin käyttää konetta pelaamiseen, kuvien muokkaamiseen ja musiikin tekemiseen, mutta yli viiden vuoden ikäisenä se rupesi olemaan liian hidas tarkoitukseensa. Varsinkin pelien tehovaatimukset kasvavat nopeasti, enkä käytännössä pystynyt pelaamaan 2008 jälkeen julkaistuja huippupelejä. Tietyt pelit, kuten vaikkapa <a title="Wikipedia: Grand Theft Auto IV: Commercial success" href="http://en.wikipedia.org/wiki/Grand_Theft_Auto_IV#Commercial_success">GTA-sarja</a>, ovat nykyään aika merkittävä osa kulttuuria, ja tunsin jääväni jossain määrin paitsioon.</p>
<p>Halusin siksi kotiin koneen, jolla pystyisi pelaamaan, mutta myös tekemään töitä ja käsittelemään kuvia yms. Aikaisemman läppärikokemuksen perusteella päätin rakentaa perus-PC:n ja kokeilla asentaa siihen Windowsin ja OS&nbsp;X:n rinnakkain. Windows peleille, ja OS&nbsp;X kaikkeen muuhun.</p>
<p>OS&nbsp;X:n asentaminen kaupasta ostettuun PC-rautaan on nykyään itse asiassa aika helppoa. Apple käyttää omissa koneissaan Intelin Core i3, i5 ja i7 -prosessoreja, ja emolevyjä, jotka vastaavat ominaisuuksiltaan esim. <a href="http://www.tomshardware.com/news/hackintosh-mac-motherboards-chameleon-rc5,11577.html">Gigabyten emolevyjä</a>. Periaatteessa tämä tarkoittaa sitä, että OS&nbsp;X:ssä on valmiina ajurit kyseisille emolevyille ja prosessoreille, sekä tietyille NVIDIAn ja AMD:n näytönohjaimille. Käytännössä asia ei tietenkään ole ihan näin yksinkertainen.</p>
<p>Osien valitseminen uuteen tietokoneeseen on hauska optimointiongelma, missä pitää välttää tehopullonkauloja, yrittää tehdä koneesta mahdollisimman pitkäikäinen, ja saada koko paketti mahtumaan budjettiin. Esimerkiksi emolevyn kohdalla voi tutkia tuleeko se tukemaan myös seuraavaa prosessorisukupolvea, tai miten paljon muistia siihen saa. Tällä kertaa osien piti olla myös OS X-yhteensopivia.</p>
<p>Päädyin lopulta Asuksen P867 emolvyyn, Intelin i5 prosessoriin ja AMD Radeon 6870 näytönohjaimeen. OS&nbsp;X&nbsp;10.7:n asennus meni muistaakseni ihan hyvin, tosin voi olla, että olen taas unohtanut siihen liittyvät epämiellyttävät seikat. En ajatellut mennä sen tarkemmin asennuksen yksityiskohtiin, mutta prosessi oli suurin piirtein koneen boottaaminen iBootilla -> 10.6:n asentaminen DVD:ltä -> päivitys 10.7:n App Storen kautta -> puuttuvien ajurien asentaminen MultiBeastilla. Iboot, MultiBeast, sekä melkein kaikki tarvittavat ohjeet löytyvät&nbsp;<a href="http://www.tonymacx86.com/">tonymacx86.com</a>:sta.</p>
<h2>Tein itse ja säästin</h2>
<p>Jos vertaan itse rakentamaani konetta halvimpaan Mac Prohon, niin koneeni oli yli puolet halvempi. Mutta vertaus ei ole ihan reilu. Mac Pro:ssa on mm. Intel Xeon -prosessori, josta löytyy melko varmasti enemmän potkua kuin i5:stä. Toisaalta Pro:t ovat juuri nyt kummallisessa välitilassa, koska mallistoa ei ole kunnolla päivitetty yli kahteen vuoteen. Kaupasta saa nykyään helposti enemmän muistia ja kovalevyä, sekä paremman näytönohjaimen halvemmalla kuin mitä Apple tarjoaa. Pro:t ovat <a href="http://www.forbes.com/sites/connieguglielmo/2012/06/12/apple-says-new-models-designs-for-imac-mac-pro-in-works-due-in-2013/">ehkä päivittymässä joskus vuoden 2013 aikana</a>.</p>
<p>Jotta vertaus olisi reilumpi, pitäisi itse rakennetun koneen hintaan lisätä myös joku summa hukkaan heitetylle ajalle. Rakentamiseen menee tietty aika, mutta myös ylläpito on hankalampaa.</p>
<p>Esimerkiksi tässä tapauksessa kone toimi todella hyvin puolisen vuotta, mutta kun asensin OS&nbsp;X:n 10.7.4 päivityksen, en saanut enää OS&nbsp;X:ää käyntiin ilman bootti-cd:tä. En muista tarkalleen mitä tein(!), mutta yritin kai päivittää ajureita, jonka jälkeen en saanut OS&nbsp;X:ää käyntiin millään ilveellä. Tuhrasin tilanteen korjaamiseen useampia viikonloppuja (lue: &nbsp;ehkä 5), mutta ongelmaan ei löytynyt ratkaisua.</p>
<p>Sivuhuomiona Hackintosheihin liittyviä ongelmia on hiukan hankala googlata, koska yhteisö on melko pieni ja ihmisillä on todella erilaisia laitteistoja ja todella erilaisia ongelmia. Koneesta ei myöskään saa aina kovinkaan hyödyllistä debug-tietoa näkyviin. Välillä tiettyjä ongelmia esiintyy myös oikeiden mäkkien omistajilla, mutta se ei tarkoita, että niihin löytyisi mitään järkeviä ratkaisuja.</p>
<p>Jouduin lopulta antamaan periksi ja alustamaan kovalevyn, jonka jälkeen asensin OS&nbsp;X:n puhtaalta pöydältä. Päivitin samalla OS X 10.8:n, joka tuntuu nyt toimivan hyvin. Vaikka ei sekään aluksi toiminut: muutaman uudelleenkäynnistyksen jälkeen en enää päässyt kirjautumaan koneelle sisään, eikä siihen auttanut salasanan vaihto, uuden käyttäjätilin luominen, automaattisesti käynnistyvien ohjelmien poistaminen tai mikään muukaan mitä netissä ehdotettiin. Jouduin tyhjentämään kovalevyn toistamiseen ja lähtemään taas alusta liikkeelle.</p>
<p>Ylläpitoon on siis palanut useamman henkilötyöpäivän verran aikaa, jonka olisin voinut mahdollisesti käyttää fiksummin.</p>
<h2>Jatkossa</h2>
<p>Voin kyllä suositella Hackintoshin rakentamista jos intoa riittää ja jos haluaa nimenomaan pöytäkoneen. Sillä tavoin saa juuri sellaisen koneen kuin haluaa, esimerkiksi paremmin pelikäyttöön sopivan. Samalla säästää hinnassa pitkän pennin.</p>
<p>Opin viimeisestä episodista sen, että varmuuskopioita kannattaa tehdä useammalla eri taktiikalla. Olin kyllä virittänyt TimeMachine-varmuuskopiot, joilla sain pelastettua kaikki tiedostoni, mutta pelkän TimeMachinen avulla ei käyttöjärjestelmää&nbsp;saanut palautettua toimivaan tilaan. Nyt otan lisäksi <a href="http://www.bombich.com/">Carbon Copy Clonerilla</a>&nbsp;kopion kovalevystä USB-tikulle, tosin palautusta pitää vielä kokeilla. Kopioin myös OS&nbsp;X&nbsp;10.8:n asennuspaketin toiselle USB-tikulle, jonka avulla koneen saa hätätapauksessa käyntiin ja tiedostoihin pääsee käsiksi.</p>
<p>Tajusin myös sen, että nykyään suuri osa tiedostoista on pilvessä. Kaikki tärkeimmät tiedostot sai takaisin <a href="https://www.dropbox.com/">Dropboxilla</a>, Google Chrome synkkaa nettisivujen salasanat ja selaimen asetukset, ja <a href="https://agilebits.com/onepassword">1Password</a> loput salasanat. Lähdekoodit ovat <a href="https://github.com/">GitHubissa</a> tai muilla git-palvelimilla ja musiikit tulevat&nbsp;<a href="http://www.spotify.com/fi">Spotifystä</a>. Pelkäsin siis turhaan koneen puhdistamista ja käytin aivan liikaa aikaa sen pelastamisyrityksiin.</p>
<p>Jos joskus ostan uuden tietokoneen, se tulee luultavasti olemaan joku Applen läppäri. Jos sellaiseen on silloin varaa :). Apple tuntuu osaavan suunnitella entistä parempia koneita, joiden hinnat eivät koskaan ole kovinkaan kivuttomia. Viimeisimpänä esimerkkinä <a href="http://www.apple.com/fi/macbook-pro/specs/">MacBook Pro:n Retina-malli</a>, josta <a href="http://www.macrumors.com/2012/09/10/production-of-13-inch-retina-macbook-pro-and-updated-imacs-reportedly-ramping-up/">huhutaan tulevan myös 13-tuumainen versio piakkoin</a>.</p>
<p>Läppäreiden tehot riittävät nykyään hyvin tekemääni työhön, ja ainoa rajoittava tekijä tuntuu olevan tallennustila. Pelaaminen kunnon PC:llä on kyllä kivaa, mutta siihekin tuntuu löytyvän entistä vähemmän aikaa. Steamin alennusmyynneistä tarttuu paljon pelejä, joista olen haaveillut joskus, mutta tälläkin hetkellä puolet niistä on pelaamatta...</p>

    
      
      
      
      
      <p class="categories">Kategoriat: 
        
          <a href="/archive/web-kehitys">web-kehitys</a>, 
          
        
          <a href="/archive/tyo">työ</a>, 
          
        
          <a href="/archive/osx">osx</a>
          
        
      </p>
      
    
  </article>

  <footer></footer>

  

  <section class="feedback">
    
    <h2>Kysymyksiä tai kommentoitavaa?</h2>
    <p>Lähetä viesti <a href="https://toot.community/@oivaeskola">Mastodonissa</a> tai
      <a href="mailto:oiva.eskola@gmail.com?subject=Tee-se-itse mäkit">sähköpostilla</a>.</p>
    
  </section>
</div>

      </div>
    </div>
    
    <footer class="site-footer">
  <div class="wrapper">
    <div class="footer-col-wrapper">
      <div class="footer-col  footer-col-1">
        <p>Subscribe <a href="/feed.xml">via RSS</a><br>
          <a href="/about">Contact me</a><br>
          <a rel="me" href="https://toot.community/@oivaeskola">Ping me on Mastodon</a><br>
          <a rel="me" href="https://github.com/oiva/">GitHub</a>
        </p>
      </div>
    </div>
  </div>
</footer>
    
  </body>
</html>